<!DOCTYPE html>
<html lang="ru">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
	<link rel="manifest" href="manifest.json">
	<meta name="mobile-web-app-capable" content="yes">
	<meta name="apple-mobile-web-app-capable" content="yes">
	<meta name="application-name" content="Мавлид">
	<meta name="apple-mobile-web-app-title" content="Мавлид">
	<meta name="theme-color" content="#003068">
	
	<meta name="apple-mobile-web-app-status-bar-style" content="default">
	
	<meta name="viewport" content="width=device-width, initial-scale=1, shrink-to-fit=no">
	
	<link rel="apple-touch-icon" href="ios/72.png" />
	<link rel="apple-touch-icon" href="ios/96.png" />
	<link rel="apple-touch-icon" href="ios/128.png" />
	<link rel="apple-touch-icon" href="ios/144.png" />
	<link rel="apple-touch-icon" href="ios/152.png" />
	<link rel="apple-touch-icon" href="ios/192.png" />
	<link rel="apple-touch-icon" href="ios/384.png" />
	<link rel="apple-touch-icon" href="ios/512.png" />
	<meta name="apple-mobile-web-app-status-bar" content="#003068" />
    <link rel="stylesheet" href="css/style.css">
    <script src="js/jquery.min.js"></script>
    <title>Мавлид</title>
</head>

<body>
    <div class="wrapper">
        <main class="main">
            <div class="text_hide_wrap">
                <div class="item_text">
                    <h1>Ассубгьу бада</h1>
                    <h2>1</h2>
                    <p>Экуь югъ алукьна ам дуьньядиз атайла<br>
                        ЧIарарин чIулав виляй йиф мадни мичIи хьана<br>
                        Вири Расулрилай лайихвал вине хьана<br>
                        Виридалайни дуьз рехъ чаз ада къалурна</p>

                    <p>Хазина жумартвилин иеси я няметрин<br>
                        Шариатдал кIватIзавай рягьбер я чи умматдин<br>
                        Тухум вичин михьи тир тIвар ван авай гьуьрметдин<br>
                        Гьавиляй къазанмишна къулугъ араб халкьарин</p>

                    <p>Адан вилик тар фена къвенцяйни чIал акъатна<br>
                        Цава авай варз кьве пад ишарадалди кьатIна<br>
                        Исраъдин йифиз Джибриль малаик ваз ракъурна<br>
                        ЧIехи Раббиди Вичин хIузурдиз эвер гана</p>

                    <p>Адаз гьуьрмет жагъана Аллагьди афивална<br>
                        Умматдин виликан тир крарилай гъил къачуна<br>
                        Ам МухIаммад Пайгъамбар чи Саййид-ЧIехи кас я<br>
                        Адан эвердиз жаваб гун кьилин винизвал я</p>
                </div>
                <div class="item_text">
                    <h1>Астагъфируллагь</h1>
                    <h2>2</h2>
                    <p>Астагъфируллагь, РахIман,<br>
                        Гъил къачу гунагьрилай,<br>
                        Вун рази тушиз авур<br>
                        Амалар-рахунрилай,</p>

                    <p>РикI гъафил яз лагьанвай<br>
                        Лавгъа келимайрилай,<br>
                        Вегьенвай къадамрилай,<br>
                        Гъили авур крарилай.</p>

                    <p>Вуна разивал таганвай<br>
                        Чкайриз килигунилай,<br>
                        Гьарам тир ихтилатриз<br>
                        Акъвазна яб гунилай,</p>

                    <p>Вун рикIелай алудна<br>
                        ЧIугунвай нефесрилай,<br>
                        Пис кIвалахар акур чIавуз<br>
                        Кисна акъвазунилай.</p>
                </div>
                <div class="item_text">
                    <h1>Тавгьид Зикир</h1>
                    <h2>3</h2>
                    <p>Элдин юкьва хьана шагь<br>
                        Гуьгьуьлар жеда гумрагь<br>
                        РикIяй акъудмир Аллагь<br>
                        Ла илагьа илляллагь.</p>

                    <p>Виридаз чир хьухь гьелбет<br>
                        Им я лап чIехи девлет<br>
                        Муьжуьд Женнетдин къимет<br>
                        Ла илагьа илляллагь.</p>

                    <p>Расулюллагьдин Къуръан<br>
                        КIел ая жезамай кьван<br>
                        Вири дердерин дарман<br>
                        Ла илагьа илляллагь.</p>

                    <p>Къакъудун патал иман<br>
                        Чи геле ава шайтIан<br>
                        Адаз гун тийиз майдан<br>
                        Ла илагьа илляллагь.</p>

                    <p>Женнетда чаз мензил хьуй<br>
                        Сурун суал кьезил хьуй<br>
                        ШайтIан-иблис сефил хьуй<br>
                        Ла илагьа илляллагь.</p>

                    <p>Гьатна нефсинин хура<br>
                        Девлет кIан жемир пара<br>
                        Жегьеннемрикай чара<br>
                        Ла илагьа илляллагь.</p>

                    <p>Чунни вири рекьида<br>
                        Девлетарни чкIида<br>
                        Зикир ая вирида<br>
                        Ла илагьа илляллагь</p>

                    <p>Чун мусурман миллет я<br>
                        Мугьаммадан уьммет я<br>
                        Чир хьун еке девлет я<br>
                        Ла илагьа илляллагь.</p>

                    <p>Пис крарив агатмир<br>
                        Дуьз рекьелай алатмир<br>
                        Зикир ая галатмир<br>
                        Ла илагьа илляллагь.</p>

                    <p>Вад капI ая гьар юкъуз,<br>
                        Ислам дин кьамир ужуз.<br>
                        Герекди магьшердин къуз<br>
                        Ла илагьа илляллагь.</p>

                    <p>Шак авач Аллагь тек я<br>
                        Къиямат гьахъ-керчек я<br>
                        СиратI муькъвел герек я<br>
                        Ла илагьа илляллагь.</p>

                    <p>Къемаз авуртIа чара<br>
                        Жедач чун уьзуькъара<br>
                        Юлдаш я мичIи сура<br>
                        Ла илагьа илляллагь.</p>

                    <p>Гегьенш дуьнья дар тахьуй<br>
                        Хажалатдин пар тахьуй<br>
                        Саданни рикI тIар тахьуй<br>
                        Ла илагьа илляллагь.</p>

                    <p>Жегьеннемрин цIувай хуьз<br>
                        Тухудайвал женнетдиз<br>
                        Эзбера юкъуз-йифиз<br>
                        Ла илагьа илляллагь.</p>

                    <p>Эзбер авуртIа Ихлас<br>
                        РикIелай алатда пас<br>
                        Яваш тежез гьар са кас<br>
                        Ла илагьа илляллагь.</p>

                    <p>Такуна Жегьнемрин цIай<br>
                        Женнетрикай къачу пай<br>
                        Малаикриз жеда тай<br>
                        Ла илагьа илляллагь.</p>

                    <p>Зикир авуртIа йикъа<br>
                        Жеда муъминрин юкьва<br>
                        Фирдавусда яхъ чка<br>
                        Ла илагьа илляллагь.</p>

                    <p>Гъиз Келима-Шагьадат<br>
                        Мягькем ая ибадат<br>
                        Кьабула зи насигьат<br>
                        Ла илагьа илляллагь.</p>
                </div>
                <div class="item_text">
                    <h1>Я Джабраиль</h1>
                    <h2>4</h2>
                    <p>Женнетдай буракь гъана, ша МухIаммад лагьайла<br>
                        ГьикI къведа я Джабраиль, асхIаб галаз тахьайла<br>
                        ГьикI къведа я Джабраиль, уммат галаз дахьайла</p>

                    <p>Дженнетдин либас алукI, йа МухIаммад лагьайла<br>
                        АлукIда я Джабраиль, асхIабри алукIайла<br>
                        АлукIда я Джабраиль, умматди алукIайла</p>

                    <p>СыратI муькъвел атайла, кам вегь АхIмад лагьайла<br>
                        ГьикI вегьин я Джабраиль, асхIабриз рехъ дахьайла<br>
                        ГьикI вегьин я Джабраиль,умматдиз рехъ дахьайла</p>

                    <p>Гьазурна гуьзель дженнет, буюр лагьана АхIмад<br>
                        ГьикI фида я Джабраиль, кьулухъ туна за уммат<br>
                        ГьикI фида я Джабраиль, кьулухъ туна за уммат</p>

                    <p>Хъухъ МухIаммад теклифна, кевсердин яд гъана ваз<br>
                        ГьикI хода я Джабраиль, асхIабри хъун тавунмаз<br>
                        ГьикI хода я Джабраиль, умматди хъун тавунмаз</p>
                </div>
                <div class="item_text">
                    <h1>Мугьаммад МустIафа</h1>
                    <h2>5</h2>
                    <p>Я МухIаммад Я МухIаммад<br>
                        Я МухIаммад Мустафа<br>
                        Шафаатдик ктур на чун<br>
                        Я МухIаммад Мустафа</p>

                    <p>Малаикар хьанай хьи шад<br>
                        Тебрик ийиз атана фад<br>
                        Вун я Наби Иляйгьид сад<br>
                        Я МухIаммад Мустафа</p>

                    <p>Дидед бубад туна фейи<br>
                        Гъвечизамаз етим хьайи<br>
                        Кватнамазди иман гъайи<br>
                        Я МухIаммад Мустафа</p>

                    <p>Чуквардамаз хкажна кьил<br>
                        На цаварал туькIуьрна гъил<br>
                        Исламдин дин авур гьасил<br>
                        Я МухIаммад Мустафа</p>

                    <p>Кьурадачир къудавай яд<br>
                        Вун фейи кIвал жедай абад<br>
                        Меккеда гьат хьана вин ад<br>
                        Я МухIаммад Мустафа</p>

                    <p>Гьайванари идай икрам<br>
                        Малаикри гудай салам<br>
                        Саляллагьу Эхир-хатам<br>
                        Я МухIаммад Мустафа</p>

                    <p>Цифер-Булут къведай винел<br>
                        Серинар гуз тек ви кьилел<br>
                        Вахъ гьарарат сиратI муькъвел<br>
                        Я МухIаммад Мустафа</p>

                    <p>Ви беденди гудачир хъин<br>
                        Караматар авай якъин<br>
                        Ирид цаварилай дерин<br>
                        Я МухIаммад Мустафа</p>

                    <p>Джабраилдин лувараллаз<br>
                        Фенай вун аршдилай Яргъаз<br>
                        Сад Аллагьди капI чирнай ваз<br>
                        Я МухIаммад Мустафа</p>

                    <p>Мусаххарна къурайшияр<br>
                        Терг авуна къванер хашар<br>
                        Расулюллагь гьахъ пайгъамбар<br>
                        Я МухIаммад Мустафа</p>

                    <p>Ваз Аллагьди гана нуьсрет<br>
                        На Исламдиз гъана гьуьрмет<br>
                        Гьабибуллагь я вун гьелбет<br>
                        Я МухIаммад Мустафа</p>

                    <p>Къуръан Сунна весияр тур<br>
                        Вун я и дуьньядин абур<br>
                        Фирдавус я вун авай сур<br>
                        Я МухIаммад Мустафа</p>

                    <p>Машрикь Магъриб чIалал гъайи<br>
                        Уммат Уммат лугьуз фейи<br>
                        Авач мидад валай гъейри<br>
                        Я МухIаммад Мустафа</p>

                    <p>Агъзурар вишни къанни кьуд<br>
                        Набиярни Расул ругуд<br>
                        Гьам шафаат вак ква умуд<br>
                        Я МухIаммад Мустафа</p>

                    <p>Вун я хьи чаз са аманат<br>
                        Ахъай тежер багьа савкьат<br>
                        Ви винел хьуй Салам-Салат<br>
                        Я МухIаммад Мстафа</p>
                </div>
                <div class="item_text">
                    <h1>Миърадж</h1>
                    <h2>6</h2>
                    <p>Са йифиз набидин кьилив<br>
                        Атана лув гуз буракь шив<br>
                        Джабраиль акъвазна вилик<br>
                        Гана Пайгъамбардиз теклиф</p>

                    <p>Ваз Аллагьди гузва эвер<br>
                        Ацукь шивдал ая сефер<br>
                        Са легьзеда туна чилер<br>
                        Агъзур йисан рекьиз фена</p>

                    <p>Байтуль Мукъаддас шегьерда<br>
                        Масджидуль акъса мискIинда<br>
                        Вири Пайгъамбарар кIватIна<br>
                        Вун имам яз капI авуна</p>

                    <p>Чин ви лацу вилер гевгьер<br>
                        Аллагьди ваз чирна сирер<br>
                        Къалурна гьакI Дженнет Джегьеннем<br>
                        Ана авай виришейъэр</p>

                    <p>Ахпа са-сад цавун ракIар<br>
                        Акъайна ваз гуз саламар<br>
                        Ви къаншардиз Пайгъамбарар<br>
                        Хвашкелди лугьуз атана</p>

                    <p>Цавун аршдив вун агакьна<br>
                        Аллагьдих галаз рахана<br>
                        Ада ваз савкьватар гана<br>
                        Йикъа вад фарз капI къалана</p>

                    <p>КапI дестек я капI зирек я<br>
                        Гьар са муъминдиз герек я<br>
                        КапI тавурди гъафил хьана<br>
                        Аллагьдикай яргъаз жеда</p>

                    <p>Им Пайгъамбардин миърадж я<br>
                        Адан пак уьмуьрдин тадж я<br>
                        А гьисер вазни кIандатIа<br>
                        КапI ая ам ваз мугьтадж я</p>
                </div>
                <div class="item_text">
                    <h1>Яргъаз ая</h1>
                    <h2>7</h2>
                    <p>Рабби хуьх чун зулумдивай<br>
                        Шагьадатсуз кьиникьдивай<br>
                        Файда вачир илимдивай<br>
                        Рабби на чун яргъаз ая.</p>

                    <p>Ви эмирдиз гIаси хьункай<br>
                        ТIимил чиз пара хъуьруьнкай<br>
                        Ви рекьиз вафа тахьункай<br>
                        Рабби на чун яргъаз ая.</p>

                    <p>Къванциз элкъвенвай рикIикай<br>
                        Регъуьвал амачир чинкай<br>
                        Фитнедикай гьиллетдикай<br>
                        Рабби на чун яргъаз ая.</p>

                    <p>Ваз зикир тийир мецикай<br>
                        ИхIсан тагудай рикIикай<br>
                        РухIер кудай фикирдикай<br>
                        Рабби на чун яргъаз ая.</p>

                    <p>Гьахъ гаф гвачир къелемдивай<br>
                        Пис маънадин каламдивай<br>
                        Иблисдиз хуш амалдивай<br>
                        Рабби на чун яргъаз ая.</p>

                    <p>Файда вачир илимдивай<br>
                        Рабби на чун яргъаз ая<br>
                        Фитнедикай гьиллетдикай<br>
                        Рабби на чун яргъаз ая.</p>
                </div>
                <div class="item_text">
                    <h1>Я Илягьи</h1>
                    <h2>8</h2>
                    <p>Вилиз таквар балайривай<br>
                        Яргъаз ая я илягьи<br>
                        Кьилел къведай къазайривай<br>
                        Яргъаз ая я илягьи</p>

                    <p>Шеринкай иблис шайтIандин<br>
                        Фитнейрикайни инсандин<br>
                        Душманрикай дин имандин<br>
                        Яргъаз ая я илягьи</p>

                    <p>Ажалсуз инсан кьиникай<br>
                        Ац1ун тийир нефсиникай<br>
                        Гунагьар галаз финикай<br>
                        Яргъаз ая я илягьи</p>

                    <p>Хабар я ваз чи агърикай<br>
                        Артух жезвай гунагьрикай<br>
                        Адалатсуз балайрикай<br>
                        Яргъаз ая я илягьи</p>

                    <p>Зегьмет квачир пайарикай<br>
                        ТIурфандикай къаярикай<br>
                        Джегьенемдин цIаярикай<br>
                        Яргъаз ая я илягьи</p>

                    <p>Чаз негьнавай няметрикай<br>
                        Зулумдикай зилетдикай<br>
                        Дердерикай хифетрикай<br>
                        Яргъаз ая я илягьи</p>

                    <p>Кашаривай мекьеривай<br>
                        Хаин туькьуьл рикIеривай<br>
                        Бедназардин вилеривай<br>
                        Яргъаз ая я илягьи</p>

                    <p>Метлеб квачир силисрикай<br>
                        Чинерикай иблисрикай<br>
                        Имансузрин меджлисрикай<br>
                        Яргъаз ая я илягьи</p>

                    <p>Пехил хаин къуншидикай<br>
                        Уьмуьрдин ряхъ нашидикай<br>
                        Вич эдебсуз душмандикай<br>
                        Яргъаз ая я илягьи</p>

                    <p>Тарашчийрин таланрикай<br>
                        Дявекарин пуланрикай<br>
                        Зегьерлу тир илинрикай<br>
                        Яргъаз ая я илягьи</p>

                    <p>Дуьаярни чуна авур<br>
                        Кьабул ая це чаз сабур<br>
                        Инсанрикайни такабур<br>
                        Яргъаз ая я илягьи</p>
                </div>
                <div class="item_text">
                    <h1>Аман я Рабб</h1>
                    <h2>9</h2>
                    <p>Туна сура гьатна руквар<br>
                        Хурухъ акална еке рагар<br>
                        Дар хьайитIа лакьандин къвалар<br>
                        Вучда чна, аман я Рабб!</p>

                    <p>Мункар-Накир атай бере<br>
                        ЖедатIа Шагьадат гаф меце<br>
                        Зурзаз жеда сурун къене<br>
                        Вакай куьмек, аман я Рабб!</p>

                    <p>Я Аллагь, Вуна гудай кас хьуй<br>
                        Зун ваз язух къведай кас хьуй<br>
                        Малаикар атай чIавуз,<br>
                        Абуруз жаваб гудай кас хьуй!</p>

                    <p>Аман, гунагь хьана чавай<br>
                        Аллагьди Вичи гъил къачурай<br>
                        Хуьрай ман чун сурун къене,<br>
                        Илан-акьраб, азабривай!</p>

                    <p>Гила кьванни кисмир акьван<br>
                        Гьарда купIар ая жуван<br>
                        Чи дин хьурай пара кьакьан<br>
                        Гьар са касдиз я ам дарман.</p>

                    <p>Суруз къведа малаикар<br>
                        Мункар-Накир кьаз хабарар<br>
                        Куьмек жедач ваз девлетар<br>
                        БатIул хьайитIа, аман я Рабб.</p>

                    <p>Аллагьдин чина тахьуй аси<br>
                        Гьа им я чи эхир веси<br>
                        Вучин чна сура мичIи<br>
                        Куьмек ая, аман я Рабб.</p>
                </div>
                <div class="item_text">
                    <h1>Чаз ширин я</h1>
                    <h2>10</h2>
                    <p>Азиз Аллагь вун ширин хьун<br>
                        ХупI гуьзель я, хупI гузел я.<br>
                        Вин рекьера чан эцигун<br>
                        Чаз ширин я, чаз ширин я.</p>

                    <p>Исми-Затин вин тIварарин<br>
                        Гъавси паки эвлияйрин<br>
                        Дуст Мугьаммад МустIафадин<br>
                        Чаз ширин я, чаз ширин я.</p>

                    <p>Саждадаваз гьарай авун<br>
                        Чи гунагьриз чар авун<br>
                        Зикридалди чун шад авун<br>
                        Чаз ширин я, чаз ширин я.</p>

                    <p>Разивилик дерт тIалабун<br>
                        Зикридалди рикI кабабун<br>
                        Ви разивал чал агакьун<br>
                        Чаз ширин я, чаз ширин я.</p>

                    <p>Мугьаммад Мустафадин нур<br>
                        Ам чаз гайи садвилиз шукур<br>
                        Рагьматдин нур я чаз гайи<br>
                        Чаз ширин я, чаз ширин я.</p>

                    <p>Муьгьуьббатдив чан, рикI кайи<br>
                        Гьар юкъуз гуз дердер цIийи<br>
                        Дуьньяда амин иман гваз<br>
                        Чаз ширин я, чаз ширин я.</p>

                    <p>Халикь хьайтIа гзаф ширин<br>
                        Бахтлу кас я гзаф дерин<br>
                        Дарман я ам гьар дердинин<br>
                        Чаз ширин я, чаз ширин я.</p>

                    <p>Уьмуьрдавай гьар нефесда<br>
                        Ваз гьараюн гьар легьзеда<br>
                        Билбилар хьиз чан кьефесда<br>
                        Чаз ширин я, чаз ширин я.</p>

                    <p>Дарман я вун гьар дердинин<br>
                        Гьидаят я гьакь рикIерин<br>
                        Мугьаммадан нур гьасретдин<br>
                        Чаз ширин я, чаз ширин я.</p>

                    <p>Чан нур гудай нурдин чирагъ<br>
                        Ан бегьерлу майвадин багъ<br>
                        Иманэгьлидин рикIин рагъ<br>
                        Чаз ширин я, чаз ширин я.</p>

                    <p>Залалатдин завалрикай<br>
                        Саламат хьун хатайрикай<br>
                        Азад хьунухь гунагьрикай<br>
                        Чаз ширин я, чаз ширин я.</p>
                </div>
                <div class="item_text">
                    <h1>Кьиникь</h1>
                    <h2>11</h2>
                    <p>Вяде хьана чан къачуз атайла хуруз<br>
                        Иблис къведа пияла гваз хъухъ лугьуз<br>
                        Куьмек ая Рабби на чаз гьа чIавуз<br>
                        Ви рагьимар бул я хьи, я Илагьи!</p>

                    <p>Диде-буба, вах-стха ацукьда кьилихъ<br>
                        Кьибледихъ элкъуьрна эцигда вилик<br>
                        Хуьруьн вах-руш къведа агъ куьрсна гъилик<br>
                        Эхир са югъ гьам я хьи чи, Илагьи!</p>

                    <p>Агъдикай хкатIайла кафанар<br>
                        Кудай цел чуьхуьдаки чи чанар<br>
                        Вил галаз амукьда дуньядин малар<br>
                        Эхир са югъ гьам я хьи чи, Илагьи!</p>

                    <p>Мягьфедаваз эцигайла гьасарда<br>
                        Имам вилик къвазна ида фарз ада<br>
                        Муъминар элкъвена къвазда гьар пата<br>
                        Башламиш ийида «Ясин», я Илагьи!</p>

                    <p>Кьведа кьуна тухвайла сурун патав<br>
                        Ан лакьандик гьикI хьурай чин гьалар<br>
                        Вил галамаз амукьда Магьшердин юкьвал<br>
                        Ажиз мийир вуна чун, я Илагьи!</p>

                    <p>Суалар ийиз Мункар-Накир атайла<br>
                        Келима-шагьадатни рикIел татайла<br>
                        ЦIун къирмажралди чи чанар гатайла<br>
                        Чи гьал вуч хьуй гьа юкъуз, я Илагьи!</p>

                    <p>Жегьеннемда ахъайнава дакIарар<br>
                        Фейивалди ахъай жеда ракIарар<br>
                        Я Рабби, чаз кIанда Вавай чараяр<br>
                        Чи гунагьар `афв ая На, Илагьи!</p>
                </div>
                <div class="item_text">
                    <h1>Тахьуй</h1>
                    <h2>12</h2>
                    <p>Гунагьрикай кIватIна девлет<br>
                        Ви хиялар хар жез тахьуй<br>
                        Рехъ алатна квахьна Женнет<br>
                        Ваз Жегьеннем пар жез тахьуй</p>

                    <p>Жуваз чиз-чиз сифте кьиляй<br>
                        Дин ислам вегьеда гъиляй<br>
                        Халкьарин аватна виляй<br>
                        Вал фасикьдин тIвар жез тахьуй.</p>

                    <p>Чан гудайла кьурла ви туьд<br>
                        Вил экъюриз багъри такваз<br>
                        Вун Имамдихъ тамарзлу яз<br>
                        Иблис ваз дуст-яр жез тахьуй</p>

                    <p>Дуньядихъ умудна пара<br>
                        Куьз авунач жуваз чара<br>
                        Эбеди кIвал мичIи сура<br>
                        Сурни лакьан дар жез тахьуй.</p>

                    <p>Килиг жез тахьуй бейхабар<br>
                        Далудаллаз гунагьрин пар<br>
                        Муькъвелай фин я четин кар<br>
                        СиратI шуькIуь чIар жез тахьуй</p>

                    <p>Закъум тIуьрла зегьердин дад<br>
                        Адлай туькьуьл затI жедач мад<br>
                        Гьарарат яз кIан хьайла мад<br>
                        Гьамим хъваз бизар жез тахьуй.</p>
                </div>
                <div class="item_text">
                    <h1>Мугьаммад МустIафа</h1>
                    <h2>13</h2>
                    <p>Вун я алемлерин СултIан<br>
                        Я Мугьаммад МустIафа.<br>
                        Я Мубарак кIани ГIирфан<br>
                        Я Мугьаммад МустIафа.</p>

                    <p>Чун ви зайиф тир уммат я<br>
                        Фахри мугьтаж даиман<br>
                        ТIалаб ая вакай игьсан<br>
                        Я Мугьаммад МустIафа.</p>

                    <p>Вун я хатмул анбияи<br>
                        Гьам я хатмул мурсалин<br>
                        Нуру даййан, Сирру субгьан<br>
                        Я Мугьаммад МустIафа.</p>

                    <p>Шукур хьуй сад тир Агъадиз<br>
                        Чун ви уммат халкь авур<br>
                        Я чIехи дердерин дарман<br>
                        Я Мугьаммад МустIафа.</p>

                    <p>Зул-Жалалди халкь авуна<br>
                        Ви жамалри нурдикай<br>
                        Лавгьу-Къалам, ГIаршу-Рагьман<br>
                        Я Мугьаммад МустIафа.</p>

                    <p>Ирид цавар, ирид чилер<br>
                        Ирид икьлим дуьньядин<br>
                        Шамсу-Къамар, куллу Райгьан<br>
                        Я Мугьаммад МустIафа.</p>

                    <p>Гана гьелбет гьар са нямет<br>
                        Куллу вири махлукъат<br>
                        Муьжуьд Женнет, Къапу-Ризван<br>
                        Я Мугьаммад МустIафа.</p>

                    <p>Халкь авуначиртIа белки<br>
                        Халкь ийичир Агъади<br>
                        Я са малак, я са инсан<br>
                        Я Мугьаммад МустIафа.</p>

                    <p>Я цаварни халкь ийичир<br>
                        Я чилерни дуьньяда<br>
                        Я са шейни, я са гьайван<br>
                        Я Мугьаммад МустIафа.</p>

                    <p>Эхир-Хатам ятIани вун<br>
                        Хьана Фахрул-анбия<br>
                        Зул-Жалалдиз хьана мугьман<br>
                        Я Мугьаммад МустIафа.</p>

                    <p>Гьам маърифат, гьам тIарикъат<br>
                        Хьана загьир дуьньяда<br>
                        Хьана маъригьатдин майдан<br>
                        Я Мугьаммад МустIафа.</p>
                </div>
                <div class="item_text">
                    <h1>Астагъфируллагь</h1>
                    <h2>14</h2>
                    <p>Астагъфируллагь, Астагъфируллагь,<br>
                        Астагъфируллагь, Астагъфируллагь,<br>
                        Аманту биллягь, тубту иляллагь,<br>
                        `Афв ая Аллагь на чи гунагьар.</p>

                    <p>Игьсан авач заз бадал авачир,<br>
                        ТIаъат авач заз нукьсан квачир,<br>
                        Бес лукI жен Агъа, тахсир галачир,<br>
                        `Афв ая Аллагь на чи гунагьар.</p>

                    <p>Зайиф хьана хьин кечмиш уьмуьр зин,<br>
                        Душман хьана хьин сагьиб уьмуьр зин,<br>
                        Амай уьмуьрни зайиф тамир зин,<br>
                        `Афв ая Аллагь на чи гунагьар.</p>

                    <p>Зайиф сабурдик за гьикI кьарайин,<br>
                        Агъур парариз за вуч чарайин,<br>
                        Муьшкил гьалариз за низ гьарайин,<br>
                        `Афв ая Аллагь на чи гунагьар.</p>

                    <p>Гъилер ичIи яз гьакьар пара я,<br>
                        Даим, гьамиша уьзуь къара я,<br>
                        Гьалак хьана зун на заз чара я,<br>
                        `Афв ая Аллагь на чи гунагьар.</p>

                    <p>Четин гирдабдиз дуьшмиш хьана зун,<br>
                        Куьмек ая заз къалмиш хьана зун,<br>
                        Агъур парарик чалмиш хьана зун,<br>
                        `Афв ая Аллагь на чи гунагьар.</p>

                    <p>Сагьиб, Карам Вун ниъматар ви бул,<br>
                        Ви лукIариз Ви шафаатар бул,<br>
                        Жумла гьуьлерилай Ви рагьметар бул,<br>
                        `Афв ая Аллагь на чи гунагьар.</p>

                    <p>Гьич авач куьмек Валай гъейри заз,<br>
                        ТIабиб, Гьаким Вун ая дава заз,<br>
                        Вун я хьи Сад бес и бейниван заз,<br>
                        `Афв ая Аллагь на чи гунагьар.</p>

                    <p>Азраил малайк атайла хуруз,<br>
                        Тухвана вегьейла чун мичIи суруз,<br>
                        Лакьандин кIаник мугьман я хьи чун,<br>
                        `Афв ая Аллагь на чи гунагьар.</p>

                    <p>Атайла патав суалрин малак,<br>
                        Зурзун акатна жеда чун гьалак,<br>
                        Рагьману – Ррагьим вун хьуй чаз куьмек,<br>
                        `Афв ая Аллагь на чи гунагьар.</p>

                    <p>Хаста лукI я зун дерт алай пара,<br>
                        Куллу дердериз Вун я хьи чара,<br>
                        ГьикI жеда чи гьал а мичIи сура,<br>
                        `Афв ая Аллагь на чи гунагьар.</p>
                </div>
                <div class="item_text">
                    <h1>Мавлиддиз ша</h1>
                    <h2>15</h2>
                    <p>Мавлиддиз ша датIана<br>
                        РикI ашкъидив ацIана<br>
                        Суваб гунагь кьатIана<br>
                        Ла илагьа иллаллагь.</p>

                    <p>Ша агатна ацукь куьн<br>
                        Садни жемир кьве рикIин<br>
                        Герек туш маса луькIуьн<br>
                        Ла илагьа иллаллагь.</p>

                    <p>Пайгъамбардин и мажлис<br>
                        Шад мярекат я халис<br>
                        Акъваз мийир хьана кис<br>
                        Ла илагьа иллаллагь.</p>

                    <p>КIанзаватIа сувабар<br>
                        РикIел гъана Пайгъамбар<br>
                        Аллагьдиз ийиз ялвар<br>
                        Ла илагьа иллаллагь.</p>

                    <p>Виридаз гьатдач и бахт<br>
                        Им язва лап хъсан вахт<br>
                        Женнетра жеривал тахт<br>
                        Ла илагьа иллаллагь.</p>

                    <p>Зикир авун хъсан я<br>
                        Расуллуллагь масан я<br>
                        Пайгъамбардин игьсан я<br>
                        Ла илагьа иллаллагь.</p>

                    <p>Мавлидрихъ вил галаз хьуй<br>
                        Мецел зикир алаз хьуй<br>
                        Жегьнемрикай яргъаз хьуй<br>
                        Ла илагьа иллаллагь.</p>

                    <p>Гаф кIан жемир туьгьметдай<br>
                        Пайгъамбардин гьуьрметдай<br>
                        Чка це чаз Женнетдай<br>
                        Ла илагьа иллаллагь.</p>

                    <p>Мад техжедайвал гунагь<br>
                        Ийин астагъфируллагь<br>
                        Кьабул ая, я Аллагь<br>
                        Ла илагьа иллаллагь.</p>

                    <p>Девлетриз мийир умуд<br>
                        Туна фена са шумуд<br>
                        Сад Аллагьдик кваз умуд<br>
                        Ла илагьа иллаллагь.</p>

                    <p>Дуьнья карвансара я<br>
                        Ада кайбур пара я<br>
                        Ахиратдиз чара я<br>
                        Ла илагьа иллаллагь.</p>

                    <p>Гъийбетрикай къерех хьухь<br>
                        Йифиз, юкъуз уях хьухь<br>
                        Ша чахъ галаз уртах хьухь<br>
                        Ла илагьа иллаллагь.</p>

                    <p>Пайгъамбар – гьахъ, Аллагь - Сад<br>
                        Лугьуз чира минет, дад<br>
                        Адлай хъсан гаф жеч мад<br>
                        Ла илагьа иллаллагь.</p>

                    <p>Чи Пайгъамбар рикIеваз<br>
                        Дин Исламдин рекьеваз<br>
                        Акьул камал кьилеваз<br>
                        Ла илагьа иллаллагь.</p>

                    <p>Алахъ хъсан кар патал<br>
                        Исламдин шартIар патал<br>
                        Хатам-Пайгъамбар патал<br>
                        Ла илагьа иллаллагь.</p>

                    <p>Я МухIаммад МустIафа<br>
                        Чун патал чIугур жафа<br>
                        Ви тIварцIе экв, нур ава<br>
                        Ла илагьа иллаллагь.</p>

                    <p>Гъазаватра хьайибур<br>
                        Дин патал чан гайибур<br>
                        Мавлидрихъ рикI кайибур<br>
                        Ла илагьа иллаллагь.</p>

                    <p>Зи гафар квез аманат<br>
                        Хуьх гьакь дуван, адалат<br>
                        Пайгъамбардал Салават<br>
                        Ла илагьа иллаллагь.</p>
                </div>
                <div class="item_text">
                    <h1>Фана дуьнья</h1>
                    <h2>16</h2>
                    <p>Амай са Пайгъамбар кьейи<br>
                        Вакай вучда фана дуьнья?<br>
                        Пайгъамбаррин сардар кьейи<br>
                        Вакай вучда фана дуьнья?</p>

                    <p>Фана дуьнья хъсан уюн<br>
                        Аквадач вай чIуру я вун<br>
                        Гьавиляй ша за ваз лугьун<br>
                        Вакай вучда фана дуьнья?</p>

                    <p>Тадач вуна гъвечIи-чIехи<br>
                        Югъ къандавай жез мад пехъи,<br>
                        Пагь икьван нефсиниз кьати<br>
                        Вакай вучда фана дуьнья?</p>

                    <p>Бейхабар на ажал гъида<br>
                        Инсанар са-сад рекьида<br>
                        Вахт атайла чунни фида<br>
                        Вакай вучда фана дуьнья?</p>

                    <p>Эвер гана чун хъфейла<br>
                        Жегьеннем хъатиз эфейла<br>
                        Ярар-дустар цIуз вегьейла<br>
                        Вакай вучда фана дуьнья?</p>

                    <p>Килигайла ажеб затI я<br>
                        Яхши, яман вири сад я<br>
                        Ви эхир кьил вуч барбатI я<br>
                        Вакай вучда фана дуьнья?</p>

                    <p>Вил вегьейла ви эхирдиз<br>
                        Суруз къвер Мункар-Накирдиз<br>
                        ТIакIан хьана вун зи рикIиз<br>
                        Вакай вучда фана дуьнья?</p>
                </div>
                <div class="item_text">
                    <h1>МискIиндиз ша</h1>
                    <h2>17</h2>
                    <p>Я мусурман тIвар алайбур<br>
                        Хиве вад ферзер авайбур<br>
                        Исламдикай пай гвайбур<br>
                        КапI ийиз куьн мискIиндиз ша!</p>

                    <p>Вад капI я Исламдин дирек<br>
                        Ам кьиле тухун я чаз герек<br>
                        Аллагьди квез гуда куьмек<br>
                        КапI ийиз куьн мискIиндиз ша!</p>

                    <p>КапIзавайдан чан сагъ жеда<br>
                        Мягьшердин къуз уьзягъ жеда<br>
                        Чка Женнетдин багъ жеда<br>
                        КапI ийиз куьн мискIиндиз ша!</p>

                    <p>Бубайрин и гуьзел къайда<br>
                        Терг авуртIа жедач файда<br>
                        Куь гунагьар кьезил жеда<br>
                        КапI ийиз куьн мискIиндиз ша!</p>

                    <p>Ферзер тамир жуван хиве<br>
                        Гьат тавурай эхир кIеве<br>
                        Зикирдай мез аваз сиве<br>
                        КапI ийиз куьн мискIиндиз ша!</p>

                    <p>ШайтIан алайди чи рекьел<br>
                        Гьамиша хуьх жуван рикIел<br>
                        Куьмек жеда СиратI-муькъвел<br>
                        КапI ийиз куьн мискIиндиз ша!</p>

                    <p>Пайгъамбарди гьакI чун патал<br>
                        Аллагьдиз авунай шел-хвал<br>
                        Къени хьуй куь Эхират кIвал<br>
                        КапI ийиз куьн мискIиндиз ша!</p>

                    <p>Аллагьди ракъурай калам<br>
                        КIелиз чира, къачу илгьам<br>
                        Жуван ферзер ая тамам<br>
                        КапI ийиз куьн мискIиндиз ша!</p>

                    <p>КапI авуртIа, гьар юкъуз вад<br>
                        Кьилиз акъатда ви мурад<br>
                        Вад ферзиникай ам язва сад<br>
                        КапI ийиз куьн мискIиндиз ша!</p>

                    <p>И дуьнья мугьманхана я<br>
                        Дуньядин девлет фана я<br>
                        «Заз чидач!» лугьун багьна я.<br>
                        КапI ийиз куьн мискIиндиз ша!</p>

                    <p>КичIе хьана Аллагьдикай<br>
                        Яргъа хьухь куьн гунагьрикай<br>
                        Хух Женнетдин булахрикай<br>
                        КапI ийиз куьн мискIиндиз ша!</p>

                    <p>Рахаз маса инсанрикай<br>
                        Къерех жемир имандикай<br>
                        Пай къачу квез Кьуръандикай<br>
                        КапI ийиз куьн мискIиндиз ша!</p>
                </div>
                <div class="item_text">
                    <h1>КапI ая</h1>
                    <h2>18</h2>
                    <p>И дуньядихъ имир умуд<br>
                        Гъафил жемир, капI ая дуст<br>
                        Къвез, килигиз физва шумуд<br>
                        Гъафил жемир, капI ая дуст.</p>

                    <p>Шумудни сад пагьливанар<br>
                        Чанда авай къуват гьунар<br>
                        Пуч жез фена ширин чанар<br>
                        Гъафил жемир, капI ая дуст.</p>

                    <p>Хъваз тахьуй на эрекь, чехир<br>
                        Килиг пашман жеда эхир<br>
                        Садни авач суруз тефир<br>
                        Гъафил жемир, капI ая дуст.</p>

                    <p>Къазанмиш дуьньядин мал я<br>
                        Дуьнья са вад йикъан кIвал я<br>
                        Килиг, эхир ви пис гьал я<br>
                        Гъафил жемир, капI ая дуст.</p>

                    <p>Аллагьдин тIвар хьайтIа сиве<br>
                        Са чIавузни гьатдач кIеве<br>
                        Бурж вахце авай ви хиве<br>
                        Гъафил жемир, капI ая дуст.</p>

                    <p>Гьазурвал аку гьа жуван<br>
                        Са югъ къведа жедай дуван<br>
                        Килиг ахпа жеда пашман<br>
                        Гъафил жемир, капI ая дуст.</p>

                    <p>Мягькемара Эхират кIвал<br>
                        Гьич саймаз кьаз тухьуй зи чIал<br>
                        Хабарсуз нубат къведа вал<br>
                        Гъафил жемир, капI ая дуст.</p>

                    <p>Чи арадай са-сад физва<br>
                        Акваз-акваз квел шак гъизва<br>
                        Вунни фидайди ваз чизва<br>
                        Гъафил жемир, капI ая дуст.</p>

                    <p>Чизва ваз дуьньядин къайда<br>
                        Гзаф ялмир авач файда<br>
                        Девлетрикай жедач далда<br>
                        Гъафил жемир, капI ая дуст.</p>

                    <p>Илягьидиз ая икрам<br>
                        Нез тахьуй чарадан гьарам<br>
                        ЧIугу кьуршах жуван тIарам<br>
                        Гъафил жемир, капI ая дуст.</p>

                    <p>Шумуд ханар, шумуд беглер<br>
                        Бес хьайиди туш цавар, чилер<br>
                        Эхир фена бушдиз гъилер<br>
                        Гъафил жемир, капI ая дуст.</p>

                    <p>Еке дережадиз барамбар<br>
                        Вич вири дуньядиз хабар<br>
                        ТIая Сулейман пайгъанбар<br>
                        Гъафил жемир, капI ая дуст.</p>

                    <p>Аллагьдин пагьливан Али<br>
                        Чи душманар авур дели<br>
                        Гьамни уьдмишна хьи чили<br>
                        Гъафил жемир, капI ая дуст.</p>

                    <p>Мугьаммад `алайгьи-ссалам<br>
                        Багъишай чаз Къуръан-Калам<br>
                        Чирна фена чаз дин Ислам<br>
                        Гъафил жемир, капI ая дуст.</p>

                    <p>Ля`нетуллагь алай иблис<br>
                        Ам чи душман я лап халис<br>
                        РикIел хвена сурун силис<br>
                        Гъафил жемир, капI ая дуст.</p>

                    <p>Азраил малак атайла<br>
                        Хабарсуз ви рак гатайла<br>
                        Вучда вуна кIеве гьатайла<br>
                        Гъафил жемир, капI ая дуст.</p>

                    <p>Мункар-Накир къведа суруз<br>
                        Жавабар гуз тахьай чIавуз<br>
                        Аватда вун цIаюн фуруз<br>
                        Гъафил жемир, капI ая дуст.</p>
                </div>
                <div class="item_text">
                    <h1>Мавлиддиз ша</h1>
                    <h2>19</h2>
                    <p>Аллагьдивай дердин дарман кIанибур<br>
                        Пак тир Расулуллагьдин мавлиддиз ша!<br>
                        Женнетдавай хIурул-гIинар кIанибур<br>
                        Пак тир Расулуллагьдин мавлиддиз ша!</p>

                    <p>Расулуллагьдин хайи вахт квез чидан?<br>
                        ЦIикьвед лагьай йиф я РабигIул вацран<br>
                        Жегьнемрикай хуьз кIан ятIа ваз ви чан<br>
                        Пак тир Расулуллагьдин мавлиддиз ша!</p>

                    <p>Дикъетдивди зи чIалаз яб це вуна<br>
                        Къемаз Магьшерд йикъан къайгъу чIугуна<br>
                        Жегьнемрикай хуьдай чара акуна<br>
                        Пак тир Расулуллагьдин мавлиддиз ша!</p>

                    <p>Мавлиддин мажлисрикай атIумир кам<br>
                        Пайгъамбардиз ая гьакI Салат-Салам<br>
                        АгIлядин Женнетда чка яхъ тамам<br>
                        Пак тир Расулуллагьдин мавлиддиз ша!</p>

                    <p>Фикир ая жув дуьньядай фидайвал<br>
                        СиратI-муькъвелай кичIе тежедайвал<br>
                        Абу-Кавсар булах ятар хъвадайвал<br>
                        Пак тир Расулуллагьдин мавлиддиз ша!</p>
                </div>
                <div class="item_text">
                    <h1>Дженнетрин тариф</h1>
                    <h2>20</h2>
                    <p>Женнетда булахар ргаз<br>
                        Ава Аллагь лугьуз, лугьуз<br>
                        Исламдин билбилрин аваз<br>
                        Къвезва Аллагь лугьуз, лугьуз.</p>

                    <p>Вацралай нурлу яз чинар<br>
                        Шекердилай ширин чIалар<br>
                        Десте-десте малаикар<br>
                        Къвезва Аллагь лугьуз, лугьуз.</p>

                    <p>Беденарни тежез зайиф<br>
                        Къуръан эзбер ийиз югъ-йиф<br>
                        Ахъай жезвай цуьквер зариф<br>
                        Ава Аллагь лугьуз, лугьуз.</p>

                    <p>Садбуру нез, садбуру хъваз<br>
                        Малаикар рагьмет рахаз<br>
                        Идрис набид халат храз<br>
                        Субгьаналлагь лугьуз, лугьуз</p>

                    <p>Юнус ашукь я Аллагьдал<br>
                        Вил алаз даим Панагьдал<br>
                        Рази яз ви гьар са йикъал<br>
                        Ава Аллагь лугьуз, лугьуз.</p>

                    <p>И дуьнья гьакI хьанва туькIуьр<br>
                        Мийир куьне маса фикир<br>
                        Ша чнани ийин зикир<br>
                        Гьахъ я Аллагь лугьуз, лугьуз.</p>
                </div>
                <div class="item_text">
                    <h1>Аллагьдин тIвар</h1>
                    <h2>21</h2>
                    <p>Аллагьдин тIвар зикир ийин чна шад<br>
                        Лазим кар я ам виридаз чир хьун мад<br>
                        Аллагьдин тIвар эзберайтIа гьар юкъуз<br>
                        Адаз регьят жеда гьар са кар шаксуз.</p>

                    <p>Гьар са кардин кьиле лагьайтIа Аллагь<br>
                        Адан кеспидик жедач гъалатI, гунагь<br>
                        Гьар нефесдиз Аллагь лугьуз ая дад<br>
                        Аллагьдин тIварцелди кIвалах жеда фад.</p>

                    <p>РикIин сидкьидай лагьайтIа на Аллагь<br>
                        Терг жеда уьмуьрда хьайи кьван гунагь<br>
                        ТIварни михьи жеда зикир авурдан<br>
                        Зикирдин метлеб гъавурда акьурдан.</p>

                    <p>Ша ашкъидал вирида Аллагь лугьун<br>
                        Вилин накъварал, дердинал агь лугьун<br>
                        Ада чаз рагьмет гуда Падишагьдин<br>
                        Мергьяматлу ва Рагьимлу Аллагьди.</p>

                    <p>Шак авач теквилиз Адан, я Ам Сад<br>
                        Дуьзбурал шак гъайибурни хьанай мад<br>
                        Ам авайла авачир инсан, малайк<br>
                        Чилер-цавар, Рагъни варз, дунья-фалак</p>

                    <p>Ам и крар туькIуьрай устIар хьана<br>
                        Адан садвилел вири икьрар хьана<br>
                        Мад артух гаф рахадай кIвалах амач<br>
                        Аллагь сад я мад маса уртах авач</p>

                    <p>МухIаммадни Адан гьахъ тир расул я<br>
                        Чунни гьадан шариатдал машгъул я.</p>
                </div>
                <div class="item_text">
                    <h1>Мавлид мубарак</h1>
                    <h2>22</h2>
                    <p>Расуллуллагь гъана рикIел<br>
                        КIватIна Пайгъамбардин тIварцIел<br>
                        Зикир алаз халкьдин мецел<br>
                        Квез и мавлид мубарак хьуй!</p>

                    <p>Квачир вичик гьич са нукьсан<br>
                        Чаз и рехъ эцигай хъсан<br>
                        Пайгъамбардин руьгьдин игьсан<br>
                        Квез и мавлид мубарак хьуй!</p>

                    <p>Квез сувабар артух хьуй бул<br>
                        Берекатлу хьурай куь къул<br>
                        Аллагьди авурай кьабул<br>
                        Квез и мавлид мубарак хьуй!</p>

                    <p>Къени хьуй чи хуьрер кIвалер<br>
                        Квез даим хьуй мелни мехъер<br>
                        Межлис эгьли сивеллаз хъвер<br>
                        Квез и мавлид мубарак хьуй!</p>

                    <p>Гьалал девлет артух хьуй мад<br>
                        Пайгъамбардин руьгь жеда шад <br>
                        Кьиле фий куь рикIин мурад<br>
                        Квез и мавлид мубарак хьуй!</p>

                    <p>КIватI хьаийила ихьтин мажлис<br>
                        Катда рикIяй ниятар пис<br>
                        Яргъаз жеда шайтIан-иблис<br>
                        Квез и мавлид мубарак хьуй!</p>

                    <p>Мавлид гайи жегьил, кьуьзуь<br>
                        Аллагь квелай хьурай рази<br>
                        РикIин гафар кьабула зи<br>
                        Квез и мавлид мубарак хьуй!</p>

                    <p>Чи Пайгъамбар хайи юкъуз<br>
                        Чилер, Цавар къвазна нур гуз<br>
                        Малаикри муштулух гуз<br>
                        Квез и мавлид мубарак хьуй!</p>

                    <p>Чи Эмина дидеди хъвай<br>
                        Дадмиш ая шербетдикай<br>
                        Пай гурай квез Женнетрикай<br>
                        Квез и мавлид мубарак хьуй!</p>
                </div>
                <div class="item_text">
                    <h1>Я Расуль</h1>
                    <h2>23</h2>
                    <p>Буба ГIабдуллагь диде Аминат<br>
                        Аллагьди абруз ракъурнай савкьат<br>
                        Вилер ахъайна гъана салават<br>
                        Аллагьдив рахайди вун я Расуль</p>

                    <p>Шамдай хкверла кьена ГIабдуллагь<br>
                        Етим хьана хьи вун Расулуьллагь<br>
                        Ви сад тир вилиз Шукур хьуй Аллагь<br>
                        Сифте лагьайди вун я Расуль</p>

                    <p>Гьалимата тухвана вун яргъаз<br>
                        ГIаламат вин хьана хьи акваз<br>
                        Чилерни цавар вав хьана хьи рахаз<br>
                        Аллагьдиз кIаниди вун я Расуль</p>

                    <p>Кьурадачир гьич гьуьлерин ятар<br>
                        Дегиш жедачир чIарарин рангар<br>
                        Тикрардай на сад Аллагьдин тIвар<br>
                        Муъминрин имам вун я Расуль</p>

                    <p>Мад етим хьана кьейила диде<br>
                        Яшамиш хьана имидин кIвале<br>
                        Исламдин бине Меккедин къенне<br>
                        Диб эцигайди вун я Расуль</p>
                </div>
                <div class="item_text">
                    <h1>Мавлиддин варз</h1>
                    <h2>24</h2>
                    <p>Атана мад, атана мад.<br>
                        Мавлиддин варз атана мад!<br>
                        Дуьньядиз нур къалана мад.<br>
                        Мавлиддин варз атана мад!</p>

                    <p>Атана Рабиъул аввал,<br>
                        Ан мубарак нури жамал.<br>
                        Къарагъ, эллер, вири кIвачал,<br>
                        Мавлиддин варз атана мад!</p>

                    <p>Юлдаш хьана Абубакар,<br>
                        Умар, Усман, Али-Гьайдар.<br>
                        Шадвал ая куьне, эллер,<br>
                        Мавлиддин варз атана мад!</p>

                    <p>Асмауллагь зикир авур,<br>
                        Шариатдиз фикир авур.<br>
                        Душманарин эхир авур,<br>
                        Мавлиддин варз атана мад!</p>

                    <p>ЦIийи дин баян авуна,<br>
                        Сувабар залан авуна.<br>
                        Худадиз чун кIан авуна,<br>
                        Мавлиддин варз атана мад!</p>

                    <p>Гваз атана чаз гуьзел дин,<br>
                        СултIан хьана кьве дуьньядин,<br>
                        Мекке, Равза Мединадин,<br>
                        Мавлиддин варз атана мад!</p>

                    <p>Муъжизатар загьир авур,<br>
                        Дуьнья, Ахират чир авур,<br>
                        Гьар са кардиз фикир авур,<br>
                        Мавлиддин варз атана мад!</p>

                    <p>Худадин нурдикай гайи,<br>
                        Амина дидедиз хьайи,<br>
                        Зайиф умматдихъ рикI кайи,<br>
                        Мавлиддин варз атана мад!</p>

                    <p>Чилер - цавар, Шамси - Къамар,<br>
                        Сада садаз гана хабар,<br>
                        МухIаммадан мубарак тIвар,<br>
                        Мавлиддин варз атана мад!</p>

                    <p>Рабби, Худа ваз хьуй шукур,<br>
                        Чун адан уммат халкь авур,<br>
                        Зулуматдай рагъ хьиз акур,<br>
                        Мавлиддин варз атана мад!</p>

                    <p>Субгьаналлагь я Зулжалал,<br>
                        Игьсан ая чаз СиратIдал,<br>
                        Чи Пайгъамбар рази жервал,<br>
                        Мавлиддин варз атана мад!</p>

                    <p>Авур ксар Мавлид игьсан,<br>
                        Женнет жеда чпиз макан,<br>
                        Фирдавусда гьуьри-гIилман,<br>
                        Мавлиддин варз атана мад!</p>

                    <p>Ша фин чун макьсад авуна,<br>
                        И мажлис иршад авуна,<br>
                        Худадиз имдад авуна,<br>
                        Мавлиддин варз атана мад!</p>

                    <p>Суннат яхъ куьне аманат,<br>
                        Аллагьди квез гуй гьидаят,<br>
                        Ашкъидалди гъваш салават,<br>
                        Мавлиддин варз атана мад!</p>

                    <p>Зулжалалди гана салам,<br>
                        Багъишна ан гуьзел Калам,<br>
                        Мелек, инсан, жуьмле алам,<br>
                        Мавлиддин варз атана мад!</p>

                    <p>Даим гъиле кьуна къелем,<br>
                        Гуьзел дин авуна мягькем,<br>
                        Араб, турки, фарси ажем,<br>
                        Мавлиддин варз атана мад!</p>

                    <p>ТIарикьат баб машгьур авур,<br>
                        Муьжуьд Женнет нурлу авур,<br>
                        Тамам чилер-цавар акур,<br>
                        Мавлиддин варз атана мад!</p>

                    <p>Цаварал тIвар я ви АхIмад,<br>
                        Чилерал тIвар я МухIаммад,<br>
                        ШафагIат магьшерда МахIмуд,<br>
                        Мавлиддин варз атана мад!</p>

                    <p>ШайтIандиз авуна лянет,<br>
                        Тамам ая вад ферз, суьннет,<br>
                        Аллагьди квез гуда нуьсрет,<br>
                        Мавлиддин варз атана мад!</p>

                    <p>Аллагь, Аллагь ферйад Аллагь,<br>
                        Аллагь, Аллагь имдад Аллагь,<br>
                        Аллагь, Аллагь, я Сад Аллагь,<br>
                        Мавлиддин варз атана мад!</p>
                </div>
                <div class="item_text">
                    <h1>Хвашкелди</h1>
                    <h2>25</h2>
                    <p>Халкь хьанвай кьван вири алем хьана шад<br>
                        Гъам алатна дидени хьана азад.<br>
                        Эзберзавай жагьандин вири элди<br>
                        Лугьузвай я чIехи инсан хвашкалди!</p>

                    <p>Хвашкалди я чIехи СултIан хвашкалди!<br>
                        Хвашкалди я акьулдин Хан хвашкалди!<br>
                        Хвашкалди вун вири дердерин мелгьям<br>
                        Хвашкалди вун шад хьанва вири алам.</p>

                    <p>Хвашкалди вун виридан метлеб я вун<br>
                        Хвашкалди вун камални эдеб я вун.<br>
                        Хвашкалди чаз чанарилай кIан я вун<br>
                        Хвашкалди чи дердерин дарман я вун.</p>

                    <p>Хвашкалди вун аси умметрин кьиле<br>
                        Дуьз рехъ къалуз диндин пайдах яхъ гъиле.<br>
                        Вун хвашкалди вири алемдин эзбер<br>
                        Вун хвашкалди чи диндин цIийи регьбер.</p>

                    <p>Акунар нур, ишигълаван рагъ я вун<br>
                        Диндин рекье са нурлу чирагъ я вун.<br>
                        Аллагьдин дуст, бендейрин я кьилин таж<br>
                        Вун акунихъ ви гафунихъ я мугьтаж.</p>

                    <p>Чи рикIерин дердерин дарман я вун<br>
                        Я Расуллуллагь гьакьван чаз кIан я вун.<br>
                        Ви ашкъинай халкь хьанва чилер, цавар<br>
                        Чнани Сад Аллагьдиз ийизва ялвар.</p>

                    <p>Ви гьуьрметдай Ахир-Хатам Пайгъамбар<br>
                        Кьисмет хьурай чазни Женнетрин паяр.</p>
                </div>
                <div class="item_text">
                    <h1>Туба ая</h1>
                    <h2>26</h2>
                    <p>Ви рикI нурдай ацIаначни<br>
                        Гьич Аллагьдихъ элкъвеначни<br>
                        Гьакъикъатдихъ ягъаначни<br>
                        Вилерлай нагъв атаначни</p>

                    <p>Ваз азандин ван хьаначни<br>
                        КапI чирдай кас жагъаначни<br>
                        МискIиндин къен акуначни<br>
                        Вун гьич фикирди кьуначни</p>

                    <p>Сурар фагьум авуначни<br>
                        Масадан къуьнеллаз фидачни<br>
                        Ахпа шел-хвал геж жедачни<br>
                        Гьисаб четин акъваздачни</p>

                    <p>Аллагьдиз я вири гьаян<br>
                        Кьамир на вун са пагьливан<br>
                        Рекье амаз уьмуьрдин карван<br>
                        Туба ая, эй мусурман</p>
                </div>

            </div>
			<script>
  window.addEventListener('load', () => {

    if ('serviceWorker' in navigator){

        navigator.serviceWorker.register('pwabuilder-sw.js')
            .then(registration => {
                console.log('Service worker successfully registered', registration);
            })
            .catch(error => {
                console.log('Service worker registration failed', error);
            });
    }
});
</script>
            <script src="js/script.js"></script>
			<script src="js/pwabuilder-sw.js"></script>
        </main>
    </div>
</body>

</html>